---
layout: post
title: "Båt! 2022"
author: Christoffer Kleven Berg
categories: rcbåt
date: 2022-06-26
image: img/emc_sceme.jpg
---

Det er juni 2022 og tre venner diskuterer hvem som kan lage den beste radiokontrollerte båten. Overraskende nok kommer de ikke frem til en konklusjon og begynner derfor å planlegge en konkurranse med en en uvurderlig premie. Nemlig retten til å snakke med de andre om radiokontrollerte båter i en belærende tone.

På grunn av noens evne og interesse i å utnytte smutthull måtte reglene planlegges nøye.

### Regler:

1. Alle deltagerne skal bruke samme batteri og motor.
2. Maksimal lengde og bredde på båten er 1 meter.
3. Skroget må være hjemmelaget.
4. All fremdrift må komme fra motoren.
5. Båten må starte i vannet.
6. Kan ikke ha noe oppspart energi utenom batteriet.
7. Båten kan ikke fly.
8. Ikke vær kjedelig.
9. Ikke vær teit.
10. Det oppfordres til å gjøre kule ting.
11. Erik er fritatt fra regel nr. 2 fordi han er vanskelig og trenger å kompensere for andre mangler.
12. Sponsorer oppfordres.
13. Båten kan ikke legge igjen miljøskadelig materiale.
14. Man skal være behjelpelig i planlegging og byggeprosessen. Hvis noen f. eks. har en Creality Ender-3 V2 3D-printer skal den disponeres til bruk for alle.

Reglene er designet blant annet for å hindre at den som er villig til å bruke mest penger vinner, og heller sette fokus på smart og interessant båtdesign. Samtidig vil reglene hindre teit (se regel nr. 9) og usportslig oppførsel.

Ettersom ingen av oss faktisk har erfaring med radiokontrollerte fartøy, utenom YouTube videoer, så blir første steg å lese oss opp. Deretter bli enige om hvilke felles batterier og motorer vi skal bestille.
